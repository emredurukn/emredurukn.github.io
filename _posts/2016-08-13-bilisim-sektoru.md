---
layout: post
title: "Bilişim Sektörü"
published: true
date: 2016-08-13
image: bilisim-sektoru.jpeg
description: Geleceğimizi şekillendiren yeni bir iş tanımı
---

Söze ilk olarak bilişim sektörünün 90'larda internetin yaygınlaşmasıyla birlikte yükselişe geçtiğini belirterek başlasam iyi olur. Aynı zamanda sınırları zorlayabileceğiniz nadir alanlardan biri olma özelliği de taşıyor. Kısacası yapabileceklerinizin sınırı yok.

<center>
	<amp-img width="600" height="416" alt="Bilişim Sektörü" layout="responsive" src="/assets/images/bilisim-sektoru.jpeg"></amp-img>
</center>

Bilişim sektörünün iyi yanları etkili ve ses getirecek cinsten olmasına rağmen kötü yanları da hayatınızı zorlaştıracak cinsten şeyler.

İyi yanlarından ilki beyin gücünü kullanarak gerçekleştirilen birçok iş tanımında olduğu gibi yaptığınız işe karşılık aldığınız ücretin hayat kalitenizi yükseklerde tutacak kadar iyi olması. Daha da önemlisi açık kaynak projeleri ile ortaya çıkan kolektif bir bilinç ve eğer bir Türk firmasında çalışıyorsak teknolojik olarak ülkemizi ileri taşımanın verdiği haz. Buna ek olarak yazılım geliştirme süreçlerinin beynimizi aktif olarak kullanmamızı gerektirmesi insanların kendine karşı olan özgüveni artırır. Bu liste kişiden kişiye farklı hisler oluşturabilir ki bir şeyleri tasarlamanın ve üretmenin bir parçası olmak beni her zaman iyi hissettirmiştir buna bağlı olarak bakış açım bu konuda daha olumlu.

En zenginler listesinde en üst sıralarda büyük bilişim patronların çoğunlukta olması günlük yaşamda insanların ilgisini çeken bir başka konu. Bu yüzden sektörün insanların gözündeki algısı oldukça iyi. Buna ek olarak farklı iş dallarında olduğu gibi bir firmanın büyürken karşılaştığı zorlu aşamalar daha esnek. Startup konusunda uzun soluklu bir kılavuz olarak şöyle bir [yazı](https://seyler.eksisozluk.com/son-zamanlarda-adini-sikca-duydugumuz-yeni-girisimcilik-anlayisi-startup-nedir) mevcut. Startup denilince Silikon Vadisinden bahsetmemek olmaz.

Silikon Vadisi, ABD’nin Kaliforniya eyaletinde Sanj Jose kenti içinde yer alan bir bölgedir. Bu bölgede daha önceleri faaliyet gösteren yonga yani çip üreticilerinin kullandıkları silikon maddesinden dolayı bölgeye Silikon Vadisi denilmiştir. Günümüzde yonga üreticilerinin yerini dünyanın en büyük teknoloji firmaları almıştır. Silikon Vadisi gibi bir ortam tam anlamıyla ufak şirketler için bir kuluçka merkezi işlevi görür.

Esnek çalışma yöntemlerine gelecek olursak Freelance gibi harika bir iş modeli özellikle yurt dışında yaygın olarak tercih edilir.

İnternetin yaygınlaşması ile her türlü bilgiye erişim evrensel bir boyuta evrildi. Bu yüzden insanların Bilişim sektöründe kendini geliştirmesi çok daha kolay bir hale geldi. Bu tür etkenler Bilişim sektörünü büyüten ulaşılabilir kılan avantajlar olarak tanımlayabiliriz.

Yin yang misali bilişim sektörününde iyi yanlarının yanı sıra kötü yanları da vardır. Kötü yanlarına gelecek olursak [The IT Crowd](http://www.imdb.com/title/tt0487831/) dizisini izleyenlerin aşina olduğu bazı insanların sektöre olan bakış açısı ve bilgi eksikliğinin yarattığı olaylar sinsilesi büyük resmi görmenize yardım edecektir. Kısaca özet geçmek gerekirse; Dizinin çekildiği zamanlarda Bilişim sektörü toplum tarafından anlaşılamayan bir iş dalıydı.

<center>
	<amp-img width="600" height="333" alt="The IT Crowd" layout="responsive" src="/assets/images/it-crowd.jpg"></amp-img>
</center>


Günümüzdeki en büyük sorun kuşkusuz yoğun iş temposu. Bu tür sorunların bazı işletmelerin verimliliği maksimuma çıkarma hırslarından kaynaklandığını düşünüyorum. Bilişim sektörü çok kırılgan ve hızla gelişen bir piyasa olduğu için firmaların ve çalışanlarının ciddi sorumlulukları oluyor. Piyasanın gerisinde kalması ile büyük umutlarla gelişen bir şirketin iflasını açıklaması sıklıkla karşılaşılan bir durum.

Tüm bunlara rağmen yeni dünya düzeni Bilişim Sektörü sayesinde şekilleniyor ve bunun bir parçası olmak heyecan verici.