---
layout: post
title: "DeepCon18 Notlarım"
published: true
date: 2018-10-13
tags:
  - deepcon18
  - deep learning
image: deepcon18.jpg
description: DeepCon18 boyunca tuttuğum notlar
amp-gist: false
---

DeepCon18 (Yapay Zeka Konferansı) boyunca tuttuğum notlar ve önemli olarak gördüğüm açıklamalar.

<center>
	<amp-img width="350" height="189" alt="DeepCon18" layout="responsive" src="/assets/images/deepcon18.jpg"></amp-img>
</center>

## Etkinlikteki konuşmalardan dikkatimi çeken önemli kısımlar

- Teknolojide makas noktalarından biri de yapay zeka ve bizim bu treni kaçırmamamız gerekiyor.

- Yapay zeka, karar vericilerin daha iyi karar vermelerini sağlanmasıyla her alanda verimliliğin yükselmesini sağlıyor.

- Günümüzün petrolü veri ve verilerini pazarlanabilir bilgiye dönüştüren ülkeler her zaman bir adım öndeler.

- Teknolojide paradigma değişimlerini yakalamak büyük fırsatları beraberinde getiriyor. Buna en iyi örnek IHA'lar. (İnsansız Hava Araçları) Bu konuda ilklerden olduğumuz için ihracat yapar konumdayız.

- Ülkemizin gelişen teknolojilere hızlı bir şekilde adapte olabilen nitelikli insan kaynağına ihtiyacı olduğu vurgulandı.

- Kurumlar elindeki verilerden faydalanarak kaynaklarının dağılımı konusunda stratejilerini belirleyebilecek konuma gelmelidir.

- Mevcut yasal sistemde akıllı varlık olarak sadece insan geçer ama bu durum ileride değişebilir.

- Yapay zeka alanında CPU'ların kullanıldığı zamanlardan GPU'ların kullanıldığı ordan da TPU'ların kullanıldığı döneme gelmiş bulunmaktayız. TPU (Tensor Processor Unit), yapay zeka işlemleri için özelleştirilmiş bir işlemci türüdür. TPU, paralel matris işlemlerini diğer işlemcilere göre çok daha verimli bir şekilde gerçekleştirebilmesi ile ön plana çıkmaktadır.

- Yapay zeka elektriğin yaptığı etkinin benzerini belki de daha büyüğünü gerçekleştirecek. Endüstri 4.0 ile birikte yapay zeka birçok açıdan günlük yaşantımızı değiştirecek.

## Kamunun yapay zeka konusundaki çalışmaları neler?

- BTK yapay zeka için sosyal, etik ve ekonomik boyutta standartların belirlenmesi için çalıştığını ifade etti.

- Kamu kurumlarında açık veri politikasının belirleneceği ve bu alandaki çalışmaların bitme noktasına geldiği açıklandı. Açık veri politikası kapsamını biraz açıcak olursak kamunun elindeki verileri anonimleştirilerek açık bir şekilde paylaşması diyebiliriz.

## Peki biz neyi yanlış yapıyoruz?

- Türkiye'de yapay zeka'nın önündeki engellerin multi disipliner yaklaşımların benimsenmemesi ve iletişim kopukluğu olduğu ifade edildi. Multi disipliner yaklaşımı biraz açarsak farklı meslek dallarından uzmanların bir araya gelerek çalışaması noktasındaki uyum diyebiliriz.

- Bir başka eleştiri Yapay Zeka konusunda kollektif zeka oluşturma konusunda eksiğimiz olduğu oldu. Bu eksiğimizi aşma konusunda DeepCon18 ile önemli bir adım atmış olduğumuza inanıyorum.

## Gençlere tavsiyeler neler?

- Günlük hayatımızdaki herşeye nasıl yapay zeka özelliği ekleyebiliriz diye düşünmeliyiz.

- İşin matematiğini öğrenmeden neden ve nasılı sormadan işin mutfağına girmemeliyiz.

- İşin felsefesine gereken önemi vermeliyiz çünkü bu felsefe bizim ufkumuzu açıyor ve yaratıcılık bizim için çok önemli bir faktör.

Eğer yapay zeka ile günlük bir sorunu çözebilirsek işte o zaman hayatımızda bir fark yaratabiliriz. Bu etkinliği düzenleyen başta [Deep Learning Türkiye](http://deeplearningturkiye.com/){:target="_blank"}'ye ve etkinlikte emeği geçen herkese buradan teşekkürlerimi iletiyorum.
